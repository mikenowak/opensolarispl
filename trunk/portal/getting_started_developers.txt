<h2>FAQ: Zanim zaczniesz</h2>

<p>Poniższe pytania i odpowiedzi wyjaśniają więcej technicznych aspektów projektu OpenSolaris niż inne FAQ-i.</p>
<ul>
<li><a href="#starting">Jak zacząć?</a></li>
<li><a href="#rights">Co mi wolno zrobić z kodem źródłowym?</a></li>
<li><a href="#source">Skąd wziąć kod źródłowy i pliki binarne OpenSolarisa?</a></li>
<li><a href="#build">Gdzie znajdę informacje o: konfigurowaniu środowiska do budowania OpenSolarisa, jak budować, skąd wziąć właściwe narzędzia?</a></li>
<li><a href="#source-updates">Jak często uaktualniane są źródła?</a></li>
<li><a href="#contribute">Zbudowałem OpenSolarisa. Co dalej?</a></li>
<li><a href="#communities">Jak mogę przyłączyć się do społeczności OpenSolarisa?</a></li>
<li><a href="#bugs">Podczas używania OpenSolarisa znalazłem błąd. Jak go zgłosić?</a></li>
<li><a href="#sec-bugs">Czy błędy dotyczące bezpieczeństwa są traktowane inaczej niż inne błędy?</a></li>
<li><a href="#contribute-code">Jak mogę wprowadzić poprawki do kodu źródłowego OpenSolarisa?</a></li>
<li><a href="#oss-bite-size">Czy są jakieś zalecenia, czym mam się zająć pracując nad OpenSolarisem?</a></li>
</ul>

<strong><a name="starting">Od czego zacząć?</a></strong><br />
<p>Użyj <a href="http://cvs.opensolaris.org/">przeglądarki kodu</a> aby obejrzeć i pobrać kod źródłowy OpenSolarisa i pliki binarne niezbędne do zbudowania go.</p>

<p><strong><a name="source">Skąd wziąć kod źródłowy i pliki binarne OpenSolarisa?</a></strong></p>
<p><a href="/os/downloads/">Strona pobierania</a> zawiera spis niezbędnego oprogramowania oraz instrukcje jak zbudować OpenSolarisa.</p>

<strong><a name="rights">Co mi wolno zrobić z kodem źródłowym i plikami binarnymi OpenSolarisa?</a></strong><br />

<p>Możesz swobodnie przeglądać, modyfikować, budować, używać i redystrybuować kod źródłowy OpenSolarisa. Jednak jeżeli chodzi o pliki binarne, każdy z nich ma osobną licencję z różnymi prawami i ograniczeniami. Na stronie <a href="/os/licensing/">Licensing page</a> znajdziesz informacje o warunkach licencji zarówno kodu źródłowego jak i plików binarnych.</p>

<strong><a name="source">Skąd wziąć kod źródłowy OpenSolarisa?</a></strong><br />

<p>Najnowszą wersję budowanego kodu źródłowego pobrać możesz <a href="/os/downloads/">stąd</a>.</p>

<strong><a name="build">Gdzie znajdę informacje o: konfigurowaniu środowiska do budowania OpenSolarisa, jak budować, skąd wziąć właściwe narzędzia?</a></strong><br />

<p>Zacznij od przeczytania uwag do wydania (ang. release notes), które dostępne są <a href="/os/downloads/">tutaj</a>. Zawarte tam są wszystkie niezbędne informacje o danym wydaniu źródeł OpenSolarisa, włącznie z wymaganiami odnośnie budowania.</p>

<p>Strona <a href="/os/community/onnv/devref_toc/">Materiały Deweloperów</a> zawiera odpowiedzi na większość pytań związanych z budowaniem OpenSolarisa, łącznie z informacjami o narzędziach jakie są potrzebne. Znajdziesz tam też wyjaśnienia jak aktualizować system do najnowszej wersji OpenSolarisa i wszystkie inne informacje o których wiedzieć powinien deweloper.</p>

<strong><a name="source-updates">Jak często uaktualniane są źródła?</a></strong><br />

<p>Źródła są uaktualniane w przybliżeniu co dwa tygodnie. Planujemy częstsze uaktualnianie w przyszłości.</p>

<strong><a name="contribute">Zbudowałem OpenSolarisa. Co dalej?</a></strong><br />
<p>Powinieneś przyłączyć się do którejś z naszych społeczności. To pomoże zrozumieć sens naszej pracy oraz pokaże, jak możesz najlepiej przysłużyć się OpenSolarisowi. Jest wiele sposobów aby nam pomóc:</p>
<ul>
<li>przyłącz się do <a href="/os/communities/">społeczności</a> i <a href="/os/discussions/">bierz udział w dyskusjach,</a></li>
<li><a href="http://bugs.opensolaris.org/">znajduj i zgłaszaj błędy,</a></li>
<li>udoskonalaj dokumentację lub kod źródłowy,</li>
<li>wyraź swoją <a href="/os/about/contact/">opinię</a> o tym, jak możemy udoskonalać nasz projekt.</li>
</ul>

<strong><a name="communities">Jak mogę przyłączyć się do społeczności OpenSolarisa?</a></strong><br />
<p>Tworzenie społeczności jest głównym sposobem na zbieranie informacji i dyskutowanie nad poszczególnymi technologiami. W przyszłości funkcjonalność portalu wzbogacona zostanie o możliwość publikacji przez daną społeczność informacji zarówno wspólnych dla wszystkich projektów, jak i dedykowanych konkretnemu z nich.</p>
<p><a href="/os/communities/">Społeczności</a> oraz  <a href="/os/about/faq/website_faq/">FAQ</a> zawierają wszystkie niezbędne informacje o tym, jak współuczestniczyć w społeczności oraz jak posługiwać się portalem.</p>

<strong><a name="bugs">Podczas używania OpenSolarisa znalazłem błąd. Jak go zgłosić?</a></strong><br />

<p>Pierwszym krokiem jest przeszukanie <a href="http://bugs.opensolaris.org/">bazy zgłoszonych błędów</a>. Każdy może przeszukać bazę, ale musisz być zarejestrowanym użytkownikiem, aby móc samemu zameldować o błędzie.</p>
 
<p>W obecnej chwili możesz szukać i zgłaszać błędy tylko dotyczące technologii zawartych w kodzie źródłowym OpenSolarisa. Planujemy rozszerzenie możliwości zgłaszania błędów o raportowanie o błędach dotyczących dodatkowych technologii Solarisa, gdy tylko udostępnimy ich kod źródłowy. W następnym wydaniu portalu powinna pojawić się możliwość uaktualniania raportów o istniejących błędach.</p>

<strong><a name="sec-bugs">Czy błędy dotyczące bezpieczeństwa są traktowane inaczej niż inne błędy?</a></strong><br />

<p>Z oczywistych przyczyn chcemy być ostrożni, jeśli chodzi o publikację
informacji mówiącej o możliwym błędzie dotyczącym bezpieczeństwa OpenSolarisa.
Jeżeli wydaje Ci się, że odkryłeś taki błąd, zaalarmuj <a
href="http://sunsolve.sun.com/pub-cgi/show.pl?target=security/sec">Zespół ds. bezpieczeństwa</a>.</p>

<strong><a name="contribute-code">Jak mogę wprowadzić poprawki do kodu źródłowego OpenSolarisa?</a></strong><br />

<p>Strona <a href="/os/communities/participation/">Udoskonalanie OpenSolarisa</a> zawiera szkic poszczególnych faz wprowadzania poprawek i odnośniki do bardziej szczegółowych dokumentów.</p>

<strong><a name="oss-bite-size">Czy są jakieś zalecenia, czym powinienem się zająć pracując nad OpenSolarisem?</a></strong><br />
<p>Pomijając wyrażanie swoich opinii i pomysłów w ramach dyskusji, możesz szukać <a href="http://bugs.opensolaris.org/">błędów </a> używając słowa kluczowego <a href="http://bugs.opensolaris.org/bugdatabase/search.do?process=1&amp;category=&amp;subcategory=&amp;bugStatus=open&amp;type=&amp;keyword=oss-bite-size&amp;maxResults=10&amp;startIndex=1&amp;sortBy=relevance"><code>oss-bite-size</code></a>. Znalezione w ten sposób błędy zostały uznane za grupę inżynierów Solarisa jako małe i łatwo rozwiązywalne. Pozwoli Ci to oswoić się z kodem źródłowym OpenSolarisa.</p>

<p>Kiedy poprawisz jakiś błąd, bądź też będziesz chciał rozwijać jakiś pomysł, skontaktuj się z <b>request-sponsor AT opensolaris DOT org</b>, aby rozpocząć proces wdrażania Twojego rozwiązania do kodu źródłowego OpenSolarisa.</p>
