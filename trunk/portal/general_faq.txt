<h2>FAQ ogólny</h2>

<ul>
<li><a href="#whatis">Czym jest projekt OpenSolaris? </a></li>
<li><a href="#opensolaris-solaris">Jakie są różnice między projektem OpenSolaris a systemem operacyjnym Solaris?</a></li>
<li><a href="#source">Jaki kod źródłowy jest zawarty w OpenSolarisie?</a></li>
<li><a href="#why">Dlaczego Sun udostępnił kod źródłowy Solarisa?</a></li>
<li><a href="#platforms">Czy OpenSolaris zawiera kod źródłowy zarówno dla architektury SPARC, jak i x64/x86?</a></li>
<li><a href="#license">Na jakiej licencji otwarty jest kod źródłowy OpenSolarisa?</a></li>
<li><a href="#cost">Jaka jest cena za używanie kodu OpenSolarisa?</a></li>
<li><a href="#register">Czy muszę się zarejestrować, aby używać kodu źródłowego OpenSolarisa, który pobrałem ze strony?</a></li>
<li><a href="#release">Do której wersji Solarisa należy udostępniony kod źródłowy?</a></li>
<li><a href="#participate">Jak mogę dołączyć do społeczności OpenSolaris?</a></li>
<li><a href="#security">Czy ogólna dostępność kodu źródłowego OpenSolarisa nie wpłynie źle na bezpieczeństwo Solarisa?</a></li>
<li><a href="#ISVs">Jak projekt OpenSolaris wpłynie na partnerów ISV Suna, wspierających Solarisa?</a></li>
</ul>

<p><strong><a name="whatis">Czym jest projekt OpenSolaris? </a></strong></p>
<p>Projekt OpenSolaris jest przedsięwzięciem mającym na celu rozwój źródeł Systemu Operacyjnego Solaris (OS).
Założeniami projektu są innowacja, współpraca i rozbudowa.</p>

<p>Wstępnie projekt OpenSolaris zawierał kod źródłowy jądra, obsługi sieci, bibliotek i poleceń systemu operacyjnego Solaris. 
 Od tego czasu udostępnione zostały kolejne fragmenty Solarisa, a w przyszłości dostępnych ich będzie jeszcze więcej.</p>

<p>Ostatecznie, Solaris będzie prawie w całości dostępny w repozytoriach opensolaris.org.</p>

<p><strong><a name="opensolaris-solaris">Jakie są różnice między projektem OpenSolaris a systemem operacyjnym Solaris?</a></strong></p>
<p>Projekt OpenSolaris składa się z trzech kluczowych elementów: (1) kodu źródłowego OpenSolarisa,
 (2) społeczności ludzi pracujących nad jego rozwojem, oraz (3) portalu dedykowanemu
 ich współpracy: opensolaris.org. System operacyjny Solaris natomiast jest produktem Suna i przyszłe jego wersje 
 oparte będą o kod zawarty w projekcie OpenSolaris. Solaris jest dostępny jako gotowy, darmowy system do ściągnięcia, 
 do którego Sun oferuje pakiety usług oraz regularne uaktualnienia. Tak więc, Solaris jest produktem 
 wspieranym przez firmę; OpenSolaris jest projektem prowadzonym przez  
 wspólnotę ludzi pracujących nad rozwojem kodu.</p>

<p>Jest jeszcze kilka pokrewnych terminów, które muszą być zrozumiane:</p>
<p>Należy zrozumieć jeszcze kilka rzeczy:</p>

<p>Solaris Express: Wydanie dedykowane klientom. Oficjalna wersja wydawana przez Suna
 zawierająca zarówno kod OpenSolarisa, jak i dodatkowe technologie, które nie zostały
 włączone do kodu źródłowego OpenSolarisa. Sun oferuje ograniczone wsparcie dla tych wersji.

 Wydanie to jest przeznaczone przede wszystkim dla potencjalnych użytkowników Solarisa,
 w celu przetestowania najnowszych rozwiązań i technologii, które prawdopodobnie będą
 zawarte w przyszłych oficjalnych produktach Suna.
 Solaris Express aktualizowany jest co miesiąc i jest dostępny do pobrania za darmo.</p>

<p>Solaris Express Community Release: Wydanie dla ludzi pracujących nad rozwojem systemu. 
 Nie wspierana przez Suna wersja składająca się ze źródeł OpenSolarisa oraz dodatkowych technologii
 które nie zostały włączone do OpenSolarisa. Deweloperzy używają tego wydania jako systemu bazowego
 służącego im do budowy OpenSolarisa. Wydanie to posiada nazwę kodową -- Nevada -- i jest aktualizowane co 2 tygodnie.</p>

<p>OpenSolaris: Podstawowy kod źródłowy Solarisa do rozwoju. W chwili obecnej zawiera kilka komponentów zwanych konsolidacjami.
 Zobacz <<a href="/os/downloads/">stronę pobierania plików</a>, aby zapoznać się ze szczegółami komponentów,
 które już zostały udostępnione, oraz <a href="/os/about/roadmap/">mapę rozwoju</a>, żeby zapoznać się
 z planem udostępniania kolejnych elementów. Obecnie, kod źródłowy OpenSolarisa nie wystarczy do zainicjowania kompletnego systemu,
 więc deweloperzy pobierają OpenSolarisa i instalują go na jednym z powyższych wydań.</p>

<p>Podsumowując: Klienci zainteresowani przede wszystkim stabilnością, powinni używać Solarisa 10,
 będącego oficjalnym, w pełni wspieranym produktem. Klienci zainteresowani przetestowaniem
 najświeższych nowinek w najnowszym wydaniu powinni wybrać Solaris Express.
 Deweloperzy uczestniczący w społeczności OpenSolaris powinni używać Solaris Express Community Release
 jako systemu bazowego, służącego budowaniu kodu OpenSolarisa.</p>

<p><strong><a name="source">Jaki kod źródłowy jest zawarty w OpenSolarisie?</a></strong></p>
<p>Wstępnie projekt OpenSolaris zawierał kod źródłowy jądra, obsługi sieci, bibliotek i poleceń
Solarisa. Ten zestaw źródeł jest nazywany konsolidacją OS/Networking (O/N). Od tego czasu
udostępnione zostały źródła kolejnych części, a założeniem jest udostępnienie tak wielu
jak to tylko możliwe (z uwzględnieniem legalności).</p>

<p><a href="/os/about/roadmap/">Mapa rozwoju</a> zawiera bardziej szczegółowe informacje 
o planowanym czasie udostępnienia kolejnych części w ramach projektu OpenSolaris. 
Dostępna jest także <a href="/os/about/no_source/">lista</a> komponentów
OS/Networking (O/N) obecnie niedostępnych jako kod źródłowy.</p>

<p><strong><a name="why">Dlaczego Sun udostępnił kod źródłowy Solarisa?</a></strong></p>
<p>Za decyzją o otwarciu kodu źródłowego Solarisa przemawia kilka faktów:</p>
<ul>
<li>Model społeczności pracującej nad rozwojem systemu stwarza możliwość współpracy 
pomiędzy Sunem, jego deweloperami oraz końcowymi użytkownikami.</li>
<li>Wielu użytkowników Solarisa starało się o udostępnienie kodu źródłowego.</li>
<li>Otwarcie kodu pozwoliło Sunowi i jego partnerom na uczestnictwo w większej
ilości projektów wymagających otwartego kodu.</li>
<li>Otwartość kodu daje deweloperom możliwość wprowadzenia wielu innowacji, mających
wpływ na przyszły kształt Solarisa i pozwala im na lepsze dostosowanie systemu
do własnych potrzeb.</li>
<li>Możliwość zaistnienia Solarisa na nowych rynkach: dla przykładu, nowo powstałe
firmy mają możliwość budowania własnych produktów opartych o OpenSolarisa.</li>
</ul>

<p><strong><a name="platforms">Czy OpenSolaris zawiera kod źródłowy zarówno dla SPARC, jak i x64/x86?</a></strong></p>
<p>Tak. Jest tylko jeden bazowy kod źródłowy Solarisa zarówno dla SPARC, jak i x64/x86 i
 wszystkie wersje binarne są budowane z tego wspólnego kodu. Dzięki otwarciu kodu
 Solarisa uzyskuje się dostęp do źródeł wszystkich wpieranych platform.</p>

<p><strong><a name="license">Na jakiej licencji otwarty jest kod źródłowy OpenSolarisa?</a></strong></p>
<p>Zarówno elementy dodane przez społeczność OpenSolaris jak i te będące własnością
   Suna są udostępnione na licencji <a href="/os/licensing/opensolaris_license/">Common Development and 
 Distribution License (CDDL) Version 1.0</a> -- zaakceptowanej przez Open Source Initiative 
 (OSI). Projekt OpenSolaris zawiera również inne elementy open source, dostępne 
 na własnej licencji (np. Perl jest dostępny na licencji "The Perl Artistic Licence").</p>

<p>Więcej szczegółów o licencji związanej z OpenSolarisem znajduje się na
<a href="/os/licensing/">stronie licencji</a>. Najczęstsze pytania i odpowiedzi dotyczące CDDL
 umieściliśmy na stronie <a href="/os/about/faq/licensing_faq/">FAQ: CDDL</a>.
 Polecamy również odwiedzić stronę <a href="http://www.opensource.org/">OSI</a>
 gdzie można znaleźć informacje o innych licencjach open source.</p>

<p><strong><a name="cost">Jaka jest cena za używanie kodu OpenSolarisa?</a></strong></p>
<p>Żadna. Kod źródłowy OpenSolarisa możesz używać, modyfikować i rozpowszechniać bez żadnych opłat.</p>

<p><strong><a name="register">Czy muszę się zarejestrować aby używać kodu źródłowego OpenSolarisa, którego pobrałem ze strony?</a></strong></p>
<p>Nie. Rejestracja nie jest wymagana do pobrania kodu źródłowego.</p>

<p><strong><a name="release">Do której wersji Solarisa należy udostępniony kod źródłowy?</a></strong></p>
<p>Udostępniony kod źródłowy należy do ostatniej wersji Solarisa. Jest to Solaris 10
 plus wszystkie modyfikacje jakie zostały wprowadzone już po wydaniu tej wersji --
 włączając innowacje takie jak ZFS. W chwili obecnej Sun nie planuje udostępnienia
 źródeł wcześniejszych wersji Solarisa - Solarisa 8 czy Solarisa 9.</p>

<p><strong><a name="participate">Jak mogę dołączyć do społeczności OpenSolaris?</a></strong></p>
<p>Najlepszym miejscem aby zacząć swoją przygodę z OpenSolarisem jest <a href="/os/communities/">portal
 społeczności</a>, gdzie znajdują się informacje o technologiach OpenSolaris, grupy dyskusyjne,
 pliki do pobrania, kod źródłowy i wiele innych rzeczy.</p>

<p>Informacje o współuczestnictwie w społeczności są także w 
 <a href="/os/about/faqgetting_started_developers/">FAQ: Zanim zaczniesz</a>.</p>

<p><strong><a name="security">Czy ogólna dostępność kodu źródłowego OpenSolarisa
nie wpłynie źle na bezpieczeństwo Solarisa?</a></strong></p>
<p>Nie. Kod źródłowy Solarisa był udostępniany na kontrolowanych zasadach przez 
   wiele lat i przyczyniło się to do wzrostu jego bezpieczeństwa. Oprogramowanie
   open source słynie z zalet jeżeli chodzi o bezpieczeństwo. Niebezpieczeństwo 
   kryje się w szczegółach, więc tysiące ludzi badających kod znacznie zmniejsza 
   ryzyko pozostawienia krytycznego błędu oraz przyspiesza jego ewentualną naprawę.</p>
<p>Jeżeli znajdziesz jakikolwiek błąd mogący obniżyć bezpieczeństwo w kodzie źródłowym
   OpenSolarisa, skorzystaj ze standardowej procedury zgłaszania błędów Suna
   dostępnej na stronie <a href="http://sunsolve.sun.com/pub-cgi/show.pl?target=security/sec">
 Sun Security Coordination Team</a>.</p>

<p><strong><a name="ISVs">Jak projekt OpenSolaris wpłynie na partnerów ISV Suna, wspierających Solarisa?</a></strong></p>
<p>Dopóki rozwiązania stosowane przez partnerów ISV wymagają pewnych indywidualnych
   modyfikacji systemu, ISV będą nadal certyfikować Solarisa, co będzie owocowało 
    regularnymi cyklami wydań, ścisłymi kontrolami jakości oraz wsparciem Suna.</p>
