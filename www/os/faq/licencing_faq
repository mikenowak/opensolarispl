<h2>FAQ: Common Development and Distribution License (CDDL)</h2>
<h2>Najczęściej zadawane pytania.</h2>

<ul>
<li><a href="#whatis">Co to jest CDDL i dlaczego został wybrany dla programu OpenSolaris?</a></li>
<li><a href="#OSI-approved">Czy OSI zaaprobowało CDDL?</a></li>
<li><a href="#more-licenses">Dlaczego stworzyliście następną licencję otwartych źródeł (open source)?</a></li>
<li><a href="#all-Solaris">Czy całość systemu operacyjnego Solaris będzie opublikowana na licencji CDDL?</a></li>
<li><a href="#why-MPL">Dlaczego oparliście CDDL na MPL?</a></li>
<li><a href="#MPL-improvements">Jakie ulepszenia poczyniliście w stosunku do MLP?</a>
<li><a href="#why-not-GPL">Jeśli chcieliście otwartej licencji, dlaczego nie skorzystaliście z GPL albo LGPL?</a></li>
<li><a href="#patents">Co CDDL ma do powiedzenia o patentach?</a>
<li><a href="#CDDL-combo">Czy kod licencjonowany na CDDL można licencjonować również na innej licencji open source?</a></li>
<li><a href="#dual-licensing">Co z podwójnym licencjonowaniem? Czy mogę licencjonować mój kod zarówno na CDDL jak i na innej licencji?</a></li>
<li><a href="#CDDL-proprietary">Jeśli użyję kodu objętego licencją CDDL w moim zamkniętym produkcie, czy będę musiał udostępnić źródła?</a></li>
<li><a href="#license-req">Jeśli dodam kod do OpenSolarisa, co będę musiał zrobić w kwestii licencjonowania?</a></li>
<li><a href="#other-code-base">Czy mogę wykorzystać części kodu z OpenSolarisa i użyć go gdzie indziej?</a></li>
<li><a href="#redist">Czy mogę rozpowszechniać lub sprzedawać zmieniony przeze mnie kod źródłowy OpenSolaris?</a></li>
<li><a href="#bin-commercial">Czy mogę wykorzystać w celach komercyjnych kod źródłowy OpenSolaris bądź pliki wykonywalne?</a></li>
<li><a href="#CDDL-use">Czy mogę użyć CDDL do mojego projektu (nie związanego z programem OpenSolaris)?</a></li>
<li><a href="#no-source">Czy Sun może kiedykolwiek zabrać źródła OpenSolarisa?</a></li>
</ul>

<p><strong><a name="whatis">Co to jest CDDL i dlaczego został wybrany dla programu OpenSolaris?</a></strong></p>

<p>CDDL to licencja <a href="/os/licensing/opensolaris_license/">Common
 Development and Distribution License</a>. Jest to licencja otwartych źródeł (open source) oparta na znanej Mozilla Public Licence (MPL) i używa jej bez modyfikacji. Szukaliśmy tak zwanej licencji copyleft, która dostarczyłaby zabezpieczeń i wolności otwartych źródeł umożliwiając równocześnie tworzenie większych produktów w celach komercyjnych.</p>

<p><strong><a name="OSI-approved">Czy OSI zaaprobowało CDDL?</a></strong></p>

<p>Tak. CDDL spełnia wymagania <a href="http://www.opensource.org/docs/definition.php">Open Source Definition</a> i została zaaprobowana jako licencja open source przez <a href="http://www.opensource.org/">Open Source Initiative</a>.</p>

<p><strong><a name="more-licenses">Dlaczego stworzyliście następną licencję otwartych źródeł (open source)?</a></strong></p>

<p>Sprawdziliśmy sporą liczbę istniejących licencji, ale nie mogliśmy znaleźć odpowiedniej dla kodu źródłowego OpenSolaris. Zmodyfikowaliśmy licencję najlepiej zaspakajającą nasze potrzeby (MPL) i uważamy, że nasze zmiany lepiej określają prawa współautorów. Zaprojektowaliśmy CDDL tak, aby była atrakcyjna i użyteczna dla innych projektów open source o podobnych celach.</p>

<p><strong><a name="all-Solaris">Czy całość systemu operacyjnego Solaris będzie opublikowana na licencji CDDL?</a></strong></p>

<p>Planujemy uwolnienie tak dużej ilości kodu na licencji CDDL, jak to tylko możliwe. Open source z trzecich źródeł dostępne w systemie operacyjnym OpenSolaris będę dostępne na odpowiednich dla nich licencjach. Na przykład wersja <a href="http://www.perl.org/">Perla</a> włączona do bazy źródeł OpenSolarisa jest licencjonowana na <a href="http://www.opensource.org/licenses/artistic-license.php">Perl Artistic License</a>. Kod, który nie może zostać uwolniony jako otwarte źródła będzie dostarczany w postaci plików wykonywalnych. Więcej szczegółów o planowanym uwolnieniu danej technologii w <a href="/os/about/roadmap/">mapie</a>.</p>

<p><strong><a name="why-MPL">Dlaczego oparliście CDDL na MPL?</a></strong></p>

<p>Licencja MPL jest dobrze znana i ma kilka cech, których Sun poszukiwał, w tym:</p>
<ul>
<li>Wymaganie, aby źródła zmian były udostępnione na licencji open source;</li>
<li>Możliwość rozpowszechniania plików wykonywalnych na innych licencjach;</li>
<li>Definicja zmian i objętego oprogramowania oparta na plikach;</li>
<li>Wyraźnie wypowiedzianą część dotyczącą patentów.</li>
</ul>

<p><strong><a name="MPL-improvements">Jakie ulepszenia poczyniliście w stosunku do MLP?</a></strong>

<p>Oprócz utrzymania wszystkich pożądanych cech MPL (wyszczególnionych powyżej), CDDL zaprojektowano z myślą o wykorzystaniu przez innych i zawiera kilka ulepszeń, aby uczynić ją ogólniejszą:</p>
<ul>
<li>Uproszczono wymagania odnośnie upoważnień;</li>
<li>Definicja Zmian została wyklarowana, aby łatwiej było zrozumieć co obejmuje licencja, a czego nie; </li>
<li>Odniesiono się do kwestii dotyczących prawa, miejsca i jurysdykcji;</li>
<li>Dodano możliwość objęcia konkretną wersją licencji udostępnianego oprogramowania.</li>
</ul>

<p><a href="http://www.sun.com/cddl/CDDL_why_summary.html">Podsumowanie</a> zmian i <a href="http://www.sun.com/cddl/CDDL_MPL_redline.pdf">różnice</a>
 (PDF) między MPL 1.1 i CDDL.

<p><strong><a name="why-not-GPL">Jeśli chcieliście otwartej licencji, dlaczego nie skorzystaliście z GPL albo LGPL?</a></strong></p>

<p>Potrzebujemy licencji open source, która umożliwiłaby plikom udostępnianym na jednej licencji na łączenie (linkowanie) z plikami udostępnionymi na innych licencjach. O ile licencje podobne do LGPL umożliwiają to dla plików łączonych dynamicznie, potrzebujemy tej możliwości również dla plików statycznie łączących pliki źródłowe dostępne na różnych licencjach. Chcieliśmy dodatkowo umożliwić osobom trzecim dodawanie rozszerzeń do OpenSolarisa objętych innymi licencjami. Jest to możliwe tylko na licencji podobnej do MPL; jednakże nie mogliśmy użyć ML, ponieważ nie została napisana z myślą o wykorzystaniu przez projekty inne niż Mozilla. W związku z tym stworzyliśmy wariant MPL, wykorzystując okazję, aby zmienić ją w licencję ogólną, wykonując krok w kierunku zmniejszenia rozproszenia licencji, gdyby ktoś w przyszłości znalazł się w podobnej sytuacji.</p>

<p><strong><a name="patents">Co CDDL ma do powiedzenia o patentach?</a></strong>

<p>CDDL zawiera licencję na patenty związane z kodem udostępnianym na tej licencji. Oznacza to, że można używać, zmieniać i dystrybuować kod udostępniony na licencji CDDL bez zamartwiania się patentami, które autorzy kodu (w tym Sun) mogą mieć na udostępnione technologie. Licencja zawiera także zapis, który ma zniechęcić do wojen patentowych przeciwko deweloperom poprzez zniesienie wszelkich praw do patentów w przypadku podniesienia sprawy patentów przeciwko deweloperowi, który nadesłał dany kod.</p>

<p><strong><a name="CDDL-combo">Czy kod licencjonowany na CDDL można licencjonować również na innej licencji open source?</a></strong></p>

<p>CDDL oparty jest na plikach. Znaczy to, że pliki licencjonowane na CDDL mogą być łączone z plikami na innych licencjach, zarówno o otwartych jak i o zamkniętych źródłach. Inne licencje mogą mieć jednak inne ograniczenia, które mogą uniemożliwić takie połączenie; Twoim obowiązkiem jest przeczytanie licencji i odszukanie takich ograniczeń.</p>

<p><strong><a name="dual-licensing">Co z podwójnym licencjonowaniem? Czy mogę licencjonować mój kod zarówno na CDDL jak i na innej licencji?</a></strong></p>

<p>Tak, jeśli jesteś właścicielem praw autorskich, możesz wybrać wiele licencji, w tym również CDDL.</p>

<p><strong><a name="CDDL-proprietary">Jeśli użyję kodu objętego licencją CDDL w moim zamkniętym produkcie, czy będę musiał udostępnić źródła?</a></strong></p>

<p>Tak, dla każdego pliku źródłowego objętego CDDL i dla każdej zmiany, którą wykonasz. Nie musisz jednak dzielić się źródłami swoich zamkniętych plików.</p>

<p><strong><a name="license-req">Jeśli dodam kod do OpenSolarisa, co będę musiał zrobić w kwestii licencjonowania?</a></strong></p>

<p>Kod dodany do bazy OpenSolarisa musi być udostępniony na licencji CDDL, a autor musi nadesłać podpisany <a href="/os/about/sun_contributor_agreement/">Contributor Agreement</a>. Różne projekty mogą mieć różne ścieżki nadsyłania materiałów. W celu uzyskania szczegółowych informacji proszę skontaktować się  z liderami projektów wymienionymi na stronie projektu.</p>

<strong><a name="other-code-base">Czy mogę wykorzystać części kodu z OpenSolarisa i użyć go gdzie indziej?</a></strong></p>

<p>Tak, możesz użyć kodu źródłowego OpenSolarisa w innych projektach tak długo, jak długo robisz to w zgodzie z wymogami CDDL.</p>

<p><strong><a name="redist">Czy mogę rozpowszechniać lub sprzedawać zmieniony przeze mnie kod źródłowy OpenSolaris?</a></strong></p>

<p>Tak, można modyfikować i rozprowadzać kod licencjonowany na CDDL, włącznie z pobieraniem opłat. Należy to jednakże robić w zgodzie z licencją CDDL, w w tym z wymogiem udostępnienia źródeł zmian na licencji CDDL.</p>

<p><strong><a name="bin-commercial">Czy mogę wykorzystać w celach komercyjnych kod źródłowy OpenSolaris bądź pliki wykonywalne?</a></strong></p>

<p>Tak, możesz użyć kodu źródłowego OpenSolarisa w produktach komercyjnych. Należy zauważyć, że w przypadku rozprowadzania plików wykonywalnych powstałych z kodu objętego licencją CDDL, należy robić to w zgodzie z wymogami CDDL i udostępnić odpowiedni kod źródłowy na licencji CDDL. Szczegóły na stronie <a href="/os/licensing/opensolaris_license/">licencji</a>.</p>

<p><strong><a name="CDDL-use">Czy mogę użyć CDDL do mojego projektu (nie związanego z programem OpenSolaris)?</a></strong></p>

<p>Tak, licencja została stworzona tak, aby każdy mógł jej użyć.</p>

<p><strong><a name="no-source">Czy Sun może kiedykolwiek zabrać źródła OpenSolarisa?</a></strong></p>

<p>Nie. Kod jest dostępny dla społeczności na zawsze.</p>
