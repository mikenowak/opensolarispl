<h2>FAQ: Używanie znaku handlowego/logo OpenSolaris</h2>

<ul>
<li><strong><a href="#sun-tm">Czy OpenSolaris jest znakiem handlowym Suna?</a></strong></li>
<li><strong><a href="#permitted-use">Jakie są dozwolone przypadki użycia znaku handlowego OpenSolaris?</a></strong></li>
<li><strong><a href="#use-opensolaris">Czy mogę użyć nazwy OpenSolaris w mojej pracy pochodnej lub dystrybucji?</a></strong></li>
<li><strong><a href="#buttons-what">Do czego służą banery i przyciski OpenSolaris Fan Buttons i OpenSolaris Banners?</a></strong></li>
<li><strong><a href="#buttons-where">Gdzie mogę użyć OpenSolaris Fan Buttons i OpenSolaris Banners?</a></strong></li>
<li><strong><a href="#buttons-register">Czy muszę się rejestrować aby używać Fan Buttons i Banners?</a></strong></li>
<li><strong><a href="#why-tm">Po co istnieje licencja znaku handlowego zarządzająca użyciem OpenSolaris Fan Buttons i OpenSolaris Banners?</a></strong></li>
<li><strong><a href="#use-guidelines">Po co istnieją wskazówki dotyczące wolnego miejsca wokół przycisków i banerów?</a></strong></li>
<li><strong><a href="#modify">Czy mogę modyfikować dostępne tutaj OpenSolaris Fan Buttons i OpenSolaris Banners?</a></strong></li>
<li><strong><a href="#derivative">Tworzę produkt pochodny i chciałbym zakomunikować jego związek z projektem OpenSolaris. Kiedy ten program będzie gotów?</a></strong></li>
</ul>

<p><strong><a name="sun-tm">Czy OpenSolaris jest znakiem handlowym Suna?</a></strong></p>

<p>Tak. OpenSolaris jest znakiem handlowym Sun Microsystems, Inc. Niniejsze FAQ dostarcza kilku kluczowych informacji o używaniu znaku handlowego OpenSolaris. Dodatkowe informacje o używaniu znaków towarowych Suna znajdują się na stronie polityki znaków towarowych Suna.</p>

<p><strong><a name="permitted-use">Jakie są dozwolone przypadki użycia znaku handlowego OpenSolaris?</a></strong></p>

<p>Po pierwsze, <a href="/os/about/buttons/">OpenSolaris Fan Buttons i Banners</a> są już dostępne. Przyciski i banery ułatwiają pokazanie Twojego zaangażowania i wsparcia dla społeczności i technologii OpenSolaris na Twojej stronie www. Nie jest wymagana żadna rejestracja; przyciski są łatwe do zdobycia. Istnieją Wskazówki użycia i Licencja Znaku Towarowego, które zarządzają użyciem przycisków i banerów.</p>

<p>(Nota do czytelników: mamy nadzieję, że podobają Wam się nasze banery i przyciski OpenSolaris. Naprawdę! Używajcie ich, aby szerzyć w świecie informacje o projekcie OpenSolaris.)</p>

<p>Po drugie, uczciwe użycie (Fair Use) znaku handlowego OpenSolaris jest, oczywiście, dozwolone. Można na przykład mówić i pisać o projekcie OpenSolaris oraz odnosić się do niego w swoich pracach, blogach itd. Również wciąż przybywające grupy użytkowników OpenSolarisa mogą używać znaku handlowego OpenSolaris w nazwach swoich grup tak długo, jak długo robią to zgodnie z wytycznymi Suna dla grup użytkowników dotyczącymi znaków handlowych.</p>

<p>Po trzecie, przygotowujemy program, który umożliwi komunikowanie, że produkt pochodny zawiera technologię OpenSolaris. Planujemy także przygotowanie przycisków do komunikowania, że strona bądź system pracuje pod kontrolą technologii OpenSolaris.</p>

<p><strong><a name="use-opensolaris">Czy mogę użyć nazwy OpenSolaris w mojej pracy pochodnej lub dystrybucji?</a></strong></p>

<p>Nie, nie można używać znaku handlowego OpenSolaris bezpośrednio w produkcie pochodnym lub dystrybucjach opartych na kodzie OpenSolarisa. Nazywanie takiego produktu na przykład &quot;Mój OpenSolaris,&quot; jest niedozwolone.</p>

<p>Przygotowujemy program, który umożliwi komunikowanie, że produkt pochodny zawiera technologię OpenSolaris. W przyszłości, kiedy już go udostępnimy, będzie możliwe użycie przycisków i znaków graficznych do zasygnalizowania, że praca pochodna zawiera technologię OpenSolaris. Na przykład, jeśli wybierzemy tekst &quot;Based on OpenSolaris&quot;, to można produkt pochodny nazwać &quot;Kamal's Operating System - Based on OpenSolaris&quot;. Jednakże, jeszcze nie teraz.</p>

<p><strong><a name="buttons-what">Do czego służą banery i przyciski OpenSolaris Fan Buttons i OpenSolaris Banners?</a></strong></p>

<p>Myślimy, że banery i przycski są fajne - lubimy umieszczać je na naszych stronach, aby informować ludzi o projekcie i pokazywać nasze wsparcie dla niego. Mamy nadzieję, że i Ty polubisz nasze <a href="/os/about/buttons/">przyciski OpenSolaris</a> - wypróbuj je.</p>

<p><strong><a name="buttons-where">Gdzie mogę użyć OpenSolaris Fan Buttons i OpenSolaris Banners?</a></strong></p>

<p>Na swoich stronach, na blogach, w internecie. Miłego używania!</p>

<p><strong><a name="buttons-register">Czy muszę się rejestrować aby używać Fan Buttons i Banners?</a></strong></p>

<p>Nie, nie ma takiej potrzeby. Aby zdobyć banery lub przyciski, przejdź na <a href="/os/about/buttons/">stronę przycisków i banerów</a> i kliknij w obrazek, który Ci się podoba. Pojawi się okienko, w którym umieszczony będzie kod HTML służący do umieszczania przycisku na stronie. Strony do pobierania przycisków zawierają wskazówki użycia oraz licencję użycia znaku handlowego przycików i banerów.</p>

<p><strong><a name="why-tm">Po co istnieje licencja znaku handlowego zarządzająca użyciem OpenSolaris Fan Buttons i OpenSolaris Banners?</a></strong></p>

<p>Nasz prawnik nam kazał. Osoba zajmująca się znakami handlowymi nakazał nam umieszczenie &quot;licencji znaku handlowego&quot; razem z przyciskami i banerami, aby być w zgodzie z międzynarodowym prawem znaków handlowych. Postaraliśmy się jednak, aby zdobycie i używanie tych banerów i przycisków było proste, można więc to robić bez żadnej papierkowej roboty ani rejestracji.</p>

<p>Postępowanie według tych wskazówek i postanowień licencji znaku handlowego pozwoli nam informować świat o społeczności OpenSolarisa, a równocześnie przedsięwziąć kroki w celu ochrony znaku handlowego OpenSolaris, aby nadal reprezentował wartości i jakość, których oczekujemy.</p>


<p><strong><a name="use-guidelines">Po co istnieją wskazówki dotyczące wolnego miejsca wokół przycisków i banerów?</a></strong></p>

<p>Jeśli różne loga umiejscowione są zbyt blisko siebie, czytelnicy strony mogą przyjąć fałszywe wnioski co do związków między dwoma niezależnymi i niepowiązanymi produktami/projektami. Żądamy zatem, aby przyciski i banery OpenSolarisa były wizualnie odseparowane od innych log i znaków graficznych i nie nachodziły na elementy projektu graficznego strony. (Tym zajmuje się kod HTML na stronie przycisków i banerów).</p>

<p><strong><a name="modify">Czy mogę modyfikować dostępne tutaj OpenSolaris Fan Buttons i OpenSolaris Banners?</a></strong></p>

<p>Nie. Proszę używać ich tak, jak są. Wymaga tego międzynarodowe prawo dotyczące znaków handlowych. Oczekujemy pomysłów ulepszenia i chętnie przedyskutujemy sugestie na liście dyskusyjnej marketingu OpenSolarisa pod adresem opensolaris-mktg AT opensolaris DOT org. </p>

<p><strong><a name="derivative">Tworzę produkt pochodny i chciałbym zakomunikować jego związek z projektem OpenSolaris. Kiedy ten program będzie gotów?</a></strong></p>

<p>Przygotowujemy program, który umożliwi komunikowanie, że produkt pochodny zawiera technologię OpenSolaris. Będzie zawierał licencję znaku handlowego oraz grafikę.</p>

